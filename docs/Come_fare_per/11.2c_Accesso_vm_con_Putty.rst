
**Accesso alle VM Linux e Windows utilizzando il software Putty**
=================================================================

Questo documento  spiega i passi da seguire per potersi collegare (dalla vostra pdl) sui server del vostro tenant/account 
sulle porte ssh/rdp/web/DB/applicative/ecc..  utilizzando  un tunnel SSH, cioè una connessione ssh verso un “gateway server” 
che vi permette  poi di collegarvi sulla porta desiderata del server del vostro account/tenant.

|

:Creazione tunnel ssh:

Prima di tutto creiamo il tunnel SSH, come accennato in precedenza, utilizzeremo  PuTTY per questo scopo. 

Quindi, lanciare PuTTY e selezionare Session

Nel campo Host Name (or IP address) scrivere: **cmpto2‐gw01.site02.nivolapiemonte.it**  oppure IP **10.138.154.13**.

  .. image:: img/11.2a_15.png

Nella figura sopra riportata vediamo che abbiamo indicato il nome Host, abbiamo dato un nome alla Sessione (**Tunnel‐VM‐Nivola**) e 
clicchiamo su **Save** per salvare quanto fatto fino ad ora.

A questo punto cliccare su Session  → Connection  →   Data  e scrivere la propria username (nome.cognome@fornitori.nivola) nel campo **Auto‐login username**

  .. image:: img/11.2a_16.png

Fatto ciò, andare su Session → Connection → SSH → Tunnel in modo da definire i server a cui collegarsi e le relative porte.

  .. image:: img/11.2a_17.png

Come si può vedere nella figura sopra, abbiamo configurato una connessione ssh (porta  22) verso il server con ip
10.10.10.10 (A TITOLO D’ESEMPIO) e per poter appunto eseguire questo tipo di collegamento useremo la porta locale 1022 della nostra pdl (127.0.0.1). 
Per rendere effettive le modifiche bisogna cliccare su **Add**.

  .. image:: img/11.2a_18.png

Potremo definire più collegamenti sempre all’interno  dello stesso Tunnel SSH come fatto nell’immagine  riportata di
seguito

  .. image:: img/11.2a_19.png

E potremo anche collegarci su più porte dello stesso server (porta ssh, apache, tomcat, RDP, ecc..).

A questo punto abbiamo terminato la configurazione del Tunnel SSH ma dobbiamo  salvare tutto tornando a Session e cliccando su Save

  .. image:: img/11.2a_20.png

Siamo pronti per testare se le connessioni richieste sono funzionanti,  quindi doppio click (oppure Open) sul nome della Sessione salvata (nel nostro caso su Tunnel‐VM‐Nivola).

Fatto doppio click, potrebbe proporvi una finestra di questo tipo (solitamente solo al primo  lancio)

  .. image:: img/11.2a_21.png

È sufficiente cliccare su Sì

In seguito verrà aperta una finestra in cui vi verrà chiesto di inserire la password della login precedentemente inserita  nella configurazione del Tunnel 
e una volta inserita non vi verrà dato un prompt  ma rice verete un output di questo tipo

  .. image:: img/11.2a_22.png

Questa finestra dovrà essere iconizzata per tutto il tempo che vi occorrerà per lavorare tramite “tunnel SSH” sui vostri server perchè avete aperto 
una connessione ssh verso il server Gateway e grazie a questo canale fra voi e il server, **tutto il traffico** passerà da questo canale e vi permetterà
appunto di collegarvi alle varie porte dei vostri server.

Senza l’apertura di questa connessione SSH, quindi senza l’apertura di questo canale, le connessioni verso i vostri
server non funzioneranno,  quindi si ricorda di iconizzare la finestra sopra riportata.

Con il termine **“tutto il traffico”** detto in precedenza,  intendiamo  solo il traffico verso le porte che avete definito in precedenza  durante la 
configurazione del client PuTTY

Quindi se avevate definito di volervi collegare al server 10.10.10.10 su porta 22  utilizzando  la porta locale 1022 (come nell’esempio  di questo manuale), 
sarà sufficiente lanciare un altro client PuTTY (WinSPC o altro software) e collegarsi alla porta locale 1022, come riportato nella figura di seguito

  .. image:: img/11.2a_23.png

Oppure  se avete configurato di volervi collegare ad un server Microsoft con ip 10.10.10.10 su porta rdp (porta 3389)
utilizzando  la porta locale 13389, sarà sufficiente lanciare un client RDP e scrivere

  .. image:: img/11.2a_24.png

In questa maniera vi collegherete via rdp al server 10.10.10.10 utilizzando  il canale aperto col server gateway.

Stessa cosa può essere fatto con le connessione verso porte DB, tomcat, ecc… semplicemente  lanciando  un browser o un client sql o altro 
(a seconda di dove vi dovete collegare) e impostando  sempre l’ip locale della vostra pdl (127.0.0.1) e la porta configurata su PuTTY.
