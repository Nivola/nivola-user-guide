.. _Come_creare_servizi_in_alta_affidabilita:

**Come creare servizi in alta affidabilità**
********************************************

Sfruttando l’architettura multi zone di Nivola è molto semplice creare servizi
altamente affidabili in grado di sopperire alla caduta di una delle 3 AZ all’interno della Region.
Partiamo riprendendo il modello logico visto nella sezione di Overiview


.. image:: img/AF_Overview.png


che riproduce in modo schematico la presenza delle 3 AZ dislocate presso i datacenter di Torino e
Vercelli, collegate tramite anello in fibra ottica ad elevato throughput. L’utente può istanziare
servizi in single-zone o in multi-zone. In questo secondo caso basterà installare tutte le componenti
applicative avendo cura di implementare le seguenti linee guida. Prendiamo ad esempio un’applicazione
standard composta da front-end http, back-end per la logica applicativa con middleware specifico,
database server relazionale e storage condiviso. I passi sono i seguenti:


#.**BACKUP**: Avere cura di attivare i servizi di backup sulle componenti IaaS (virtual machine)
e sui servizi di DBaaS implementando le politiche di retention più idonee per il servizio. Generalmente
il backup viene effettuato tramite l’effettuazione di una snapshot giornaliera (ogni 24 ore) nella
fascia oraria 18-6 e mantenuta per un periodo minimo di 14 giorni. Per i servizi di DBaaS oltre alla
snapshot è garantito il backup logico dei dati (export) con retention che possono arrivare fino a
10 anni.


#.**STaaS**: il servizio di STaaS tipicamente utilizzato per la condivisione di volumi tra più virtual machine tramite protocolli nfs o cifs, può essere allestito in modalità single-zone o in multi-zone. Per aumentare il livello di affidabilità è possibile richiedere il servizio STaaS in multi-zone con repliche ogni ora tra le zone di Torino e di Vercelli. In caso di failure di una delle zone sarà possibile montare i volumi dal STaaS di replica.
#.**DBaaS**: per tutte le tecnologie presenti a catalogo è possibile implementare il servizio multi-zone con replica asincrona con RPO near 0,cioè con perdita dati in caso di incidente su una zona, vicino allo zero. Per i database di tipo SQL è possibile implementare esclusivamente un’architettura MASTER-REPLICA in modalità ACTIVE-PASSIVE.
#.**COMPUTE**: le virtual machine sono disponibili nativamente nella sola modalità single-zone. Ciò significa che la realizzazione di un’architettura multi-zone per le componenti applicative di front-end e di back-end va realizzata manualmente dall’utente attraverso l’allestimento di virtual machine presso 2 differenti availability zone poste in data center differenti. Sarà poi necessario implementare strumenti che permettano di mantenere allineate tutte le istanze applicative in ciascuna delle zone. A questo scopo tornano utili strumenti di automazione del deploy.
#.**BILANCIATORI LOCALI**: l’utilizzo di bilanciatori locali permette di garantire all’interno di ciascuna AZ un alto livello di affidabilità applicativa in particolare per le componenti di front-end tipicamente basati su protocollo http/https. In questo caso il servizio sarà raggiungibile dalle reti esterne tramite un VIP (Virtual IP) che si occuperà di indirizzare il traffico verso le istanze di front-end attive
#.**BILANCIATORE GEOGRAFICO**: l’utilizzo del bilanciatore geografico (Global Load Balancer – GLB) permette di delegare una particolare zona DNS o uno specifico FQDN al GLB di Nivola in modo che questo si occupi automaticamente di dirigere il traffico applicativo proveniente dall’esterno verso i VIP attivati presso ciascuna AZ in cui l’applicativo è attivo. In caso di failure di una AZ, il GLB dirigerà il traffico verso la AZ attiva.



.. image:: img/AF_Replica_zone.png



