**Come stimare i costi del tuo cloud**
**************************************

**Configuratore Nivola**

Il **Configuratore** permette di iniziare a consultare i servizi attivabili
sulla piattaforma, con possibilità di settaggio di varie metriche e un
prezzo riassuntivo di tutte le scelte effettuate. Da ricordare che il
prezzo visualizzato è solo una stima verosimile al prezzo finale, dato
che il configuratore si fonda su una possibilità di scelte delle
metriche molto granulare (vedi figura).

Nella parte centrale abbiamo una piccola guida utile al cliente per
configurare il servizio desiderato. Vi sono 4 tasti che permettono
rispettivamente di salvare in PDF la configurazione desiderata,
condividerla via mail, accedere a una pagina con l’intera documentazione
(piccola descrizione del servizio che vedremo in seguito più l’intero
catalogo in formato PDF), e salvare l’URL della configurazione. I primi
due tasti e l’ultimo funzioneranno solamente se la sezione “Scelta della
configurazione” sarà popolato da almeno 1 elemento, mentre il terzo
tasto sarà cliccabile in qualsiasi momento per accedere alla
documentazione.

Subito al di sotto, abbiamo una casella che mostra il pezzo mensile,
come somma di tutti i prezzi mensili delle varie sezioni delle
configurazioni. Nel tasto accanto è possibile richiedere un’offerta,
ovvero aprire una finestra dove è possibile inviare una mail a un
referente del Team Nivola, includendo, se presente, la scelta della
configurazione.

Ancora più giù è possibile scegliere la configurazione desiderata, che
sarà popolata dalle sezioni cliccabili in alto a sinistra: è possibile
con un check far apparire una sezione nel riquadro sottostante, e
tramite il tasto “Aggiungi”, inserire per N volte N stesse sezioni. A
titolo d’esempio, in seguito possiamo vedere cosa accadrebbe se si
cliccasse su “Compute Service” e “Storage”, cliccando ulteriormente
“Aggiungi” su “Compute Service” (vedi figura).

Il tasto “i” delle informazioni, apre un'altra pagina dove vengono
visualizzate la documentazione per la sezione prescelta, e dove è
possibile visualizzare le informazioni delle altre sezioni o il catalogo
cliccando su appositi tasti presenti sempre in alto sinistra, come qui
in figura (vedi figura).

Cliccando sull’icona del cestino è possibile eliminare la sezione
cliccata, mentre cliccando sull’icona della freccia viene espansa la
sezione consentendo così di entrare nei dettagli della configurazione
della sezione (vedi figura).

Una volta espansa la sezione, è possibile settarla a proprio piacimento.
In questo esempio vi sono i due possibili criteri di scelta presenti in
tutte le sezioni. Nella riga “Qualità” si deve scegliere tra due opzioni
possibili. Nella riga “GB”, è possibile cliccare i pulsanti “+” o “-”
per incrementare o diminuire il contatore, o inserire manualmente un
intero positivo. Cliccando il tasto “Includi” nella riga “Backup”, si
aprirà una sottosezione dove è possibile settare i parametri di backup,
scegliendo la policy di retention desiderata e la quantità desiderata.
L’ultima riga rappresenta il prezzo mensile della singola sezione, che
sarà uno dei componenti che formerà il Prezzo finale illustrato nella
prima figura e posizionato in alto nella schermata. Cliccando nuovamente
sull’icona della freccia, è possibile chiudere la sezione che manterrà
le modifiche effettuate e passare a un’altra sezione.
