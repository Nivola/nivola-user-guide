.. _Certificazioni_Compliance:


**Certificazioni e Compliance**
*******************************

Lo sviluppo della piattaforma **Nivola** è stato condotto tenendo in
considerazione tre aspetti vincolanti:

- **sicurezza informatica**
- **organizzazione del servizio**
- **affidabilità**.

Partendo da questi pilastri sono stati individuati servizi, processi,
organizzazione e soluzioni informatiche che rispondessero appieno alle
normative italiane ed internazionali in particolare per i servizi di
cloud computing e per i data center che ospitano le Availability Zones
Nivola. Applicando questi vincoli abbiamo ottenuto le più importanti
Certificazioni in ambito Cloud che ci rendono conformi ai maggiori
standard di sicurezza e affidabilità.

**ISO 9001:2015**

.. image:: img/iso_9001.png
   :width: 100px

La Certificazione assicura che il nostro sistema prevede la gestione
sistematica dei rischi e delle opportunità, il monitoraggio costante dei
processi aziendali per garantire standard di qualità, e il rispetto di
tempi e costi del servizio nell’ambito di:

-  progettazione, realizzazione, interconnessione, manutenzione,
   addestramento, gestione e conduzione operativa di **sistemi
   informativi automatizzati e di servizi informatici
   applicativi**, **infrastrutturali** **e di rete;**

-  progettazione e erogazione di **interventi formativi** e formazione
   sui servizi ICT erogati.

**ISO 27001:2013**

.. image:: img/iso_27001.png
   :width: 100px


La certificazione garantisce che la piattaforma ha la gestione
della sicurezza delle informazioni per le attività di progettazione,
realizzazione, erogazione e supporto di servizi di facility management
per il data center e servizi di cloud computing.

**ISO 27017:2015**

.. image:: img/iso_27017.png

La Certificazione indica che Nivola è conforme alle
indicazioni e raccomandazioni sui controlli da effettuare per garantire
la sicurezza delle informazioni in ambito Cloud.

**ISO 27018:2014**

.. image:: img/iso_27018.png


La Certificazione attesta che il Sistema Nivola è conforme alle
direttive sulla tutela dei dati personali e quindi della privacy dei
clienti che affidano le loro informazioni a un servizio Cloud.

**ISO 20000-1:2018**

.. image:: img/iso_20000.png


La Certificazione dimostra che il CSI, come Cloud Provider, attua tutte le
best practices per stabilire, implementare, mantenere e migliorare un
sistema di gestione dei servizi, ovvero un framework di riferimento per
supportare il management nel ciclo di vita dell’erogazione dei servizi.

**ISO 22301:2012**

.. image:: img/csq_22301.png

La Certificazione riconosce che la nostra Organizzazione ha messo in atto
comportamenti e raccomandazioni per migliorare la resilienza
organizzativa di fronte a eventi che possono compromettere il business
del CSI e la sua capacità di erogare prodotti/servizi.

**ISO 50001:2011**

.. image:: img/iso_50001.png


La Certificazione determina che il nostro Sistema di Gestione
dell’Energia è stato pianificato e realizzato nel rispetto della
legislazione in materia energetica ed è volto a garantire
l'efficienza energetica dei processi produttivi promuovendo:

-  il risparmio energetico e la riduzione progressiva degli sprechi;

-  l'ottimizzazione degli attuali usi energetici, in particolare per ciò
   che riguarda il data center e il riscaldamento/condizionamento degli
   edifici;

-  una valutazione, nei processi di acquisto, degli aspetti relativi
   all'efficienza energetica.

**ANSI TIA 942 2017 Rating III**

.. image:: img/tia_942.png


La capacità del nostro Data Center di
garantire la continuità dei servizi erogati è garantita dall'attestato ottenuto. Il Rating III dimostra che
il nostro Data Center è dotato di più sistemi di alimentazione e più
sistemi di raffreddamento. Tutti i componenti sono ridondati. La maggior
parte delle manutenzioni e degli aggiornamenti non richiedono di
portare `offline <https://it.wikipedia.org/wiki/Online_e_offline>`__ il
data center e l'uptime minimo è del 99,98% su base annua.

**Qualificazione CSP AGID – Cloud della PA**

La Qualificazione a CSP (Cloud Service Provider) della PA affidataci da
**AGID** ci posiziona agli occhi delle pubbliche amministrazioni come un
Cloud Provider competente e affidabile cui è possibile demandare i servizi
cloud. La Qualifica assicura che nell’erogazione dei nostri servizi alla
pubblica amministrazione seguiamo tutti gli standard previsti per
offrire servizi digitali alla PA. Informazioni aggiuntive sono
visionabili nel Cloud Marketplace di AGID.
https://cloud.italia.it/marketplace/




